			07 Temel İstatistik


Veri bilimi alanında çalışırken veri madenciliği, makine öğrenmesi, yapay zeka gibi yöntemler kullanılarak sonuçlar elde edilir. 

Tüm bu süreçlerin temelinde yatan kavramlar ve araçlar genellikle istatistikten gelir. 

İstatistik, verileri toplama, analiz etme, yorumlama ve sunma bilimidir. 

Bir veriyi anlamlandırmak, sonuçları genellemek veya tahminler yapmak için kullanılan yöntemlerin çoğu istatistiksel kavramlara dayanır. 

Bir konu ile ilgili, belirli bir amaç üzerine hazırlanan veri kümelerine de istatistiksel veri kümeleri denir. Örneğin, İşsizlik istatistikleri

Bu konuda TUİK bize çok yardımcı olur. 


		İstatistik Bölümleri

	Betimsel İstatistik: 

Verilerin özetlenmesi, organize edilmesi, ve sunulmasıyla ilgilenir. 

Veri setlerinin daha anlaşılır ve yorumlanabilir hale getirmektir. Bu süreçte, ham veriler çeşitli yöntemlerle özetlenir ve temsil edilir. 


	Betimsel İstatistik Özellikleri: 

Merkezi Eğilim Ölçümleri: Ortalama, medyan, mod gibi verilerin merkezini belirleyen ölçümler.

Dağılım Ölçümleri: Varyans, standart sapma, aralık gibi verilerin yayılımını gösteren ölçümleridr. 

Görselleştirme Araçları: Histogram, çubuk grafik, pasta grafik gibi verileri görsel olarak temsil eden araçlar.


	Çözümsel İstatistik:

Çıkarımcı istatistik, bir örneklemden elde edilen bilgileri kullanarak, genel popülasyon hakkında tahminlerde bulunma sürecidir. 

Bu bölüm, örneklemin analizine dayanarak genellemeler yapar ve belirli sonuçlara ulaşır. 


	Çözümsel İstatistik Özellikleri: 

Örneklem ve Popülasyon: Çıkarımcı istatistik, örneklemden elde edilen bulguları popülasyona genellemek için kullanılır. 

Hipotez Testi: 

Bir hipotezin doğru olup olmadığını belirlemek için kullanılan yöntemdir. Genellikle p-değeri gibi istatistiksel ölçütler kullanılır. 

Tahmin ve Tahminleme: Parametre tahmini yaparak popülasyon hakkında bilgi sağlar. Örneğin, ortalama ya da oran tahminleri.