			08 Merkezi Eğilim ve Dağılım Ölçümleri


	Merkezi Eğilim Ölçümleri:

Bir veri kümesinin genel eğilimlerini anlamaya yardımcı olan istatistiksel göstergelerdir. Verilerin merkezi değerini belirlemek için kullanılır. 


Aritmetik Ortalama:

Bir sayı serisinin tüm sayılarının toplanması ve birim sayısına bölünmesiyle elde edilir. 

Medyan:

Bir veri setinde, sıralanmış verileri ortasında yer alan değeri ifade eder.

Medyan verilerin dağılımı hakkında bilgi verir ve özellikle aşırı değerlerden etkilenmeyen bir merkezi eğilim ölçüsüdür. 

Sıralanmış verilerin sayısı tek ise X(n+1)/2 formülü ile bulunur. Eğer veriler çift sayısa ise [X(n/2) + X((n/2)+1)]/2 formülü ile bulunur. 

Not: Aritmetik ortalama verilerin genel eğilimini gösterirken, medyan daha dengeli bir merkezi eğilim sunar. Özellikle uç değerler olduğunda medyan kararlıdır. 

Mod: 

Veri setinde en sık tekrarlanan değerdir. 

Algoritmik bir işlem olduğu için formülle hesaplanması zordur. Genelde yazılım, programlama veya çeşitli araçlar kulanılarak bulunur.



		Dağılım Ölçümleri:

Bir veri kümesinin nasıl yayıldığını veya dağıldığını anlamak için kullanılan istatistiksel göstergelerdir. 

Verilerin ne kadar çeşitlilik gösterdiğini veya ne kadar homojen olduğunu anlamaya yardımcı olur.

Değişim Aralığı(Range):

Veri kümesindeki en yüksek ve en düşük değer arasındaki farkı ölçen bir dağılım ölçüsüdür. Yayni veri kğmesindeki en büyük değer ile en küçük değer arasındaki mesafedir.

Değişim aralığı = En yüksek değer - En küçük değer

Değişim aralığı ne kadar küçükse, serimiz o kadar homojen dağılmış demektir. 

Varyans:

Bir veri kümesindeki değerlerin ortalamadan ne kadar uzaklaştığını ölçen bir dağılım ölçüsüdür. Tüm merkezi dağılım ölçüleri gibi verilerin daılımıyla ilgili bilgi verir. 

Varyans hesaplanırken önce aritmetik ortalama hesaplanır. Daha sonra aritmetik ortalama her birimden çıkarılır ve çıkan değerlerin karesi alınır. Karesi alınan değerler toplanır. Çıkan sonuç, popülasyon veya örneklem sayısına göre n veya (n-1)'e bölünür.

Eğer varyans bir örneklem üzerinde hesaplanıyorsa, bu durumda n yerine n-1 ile bölünür bu örneklem varyansı olarak adlandırılır. 

Veri seti içerisindeki değerlerin, ortalama olarak ne kadar uzaklaştıkları ile ilgili bilgi verir. 

Varyansın küçük olması değerlerin ortalamaya yakın olduğu, büyük olması ise uzak olduğu anlamına gelir. 

Veri setindeki tüm değerler eşitse varyans sıfır(0) olur. 

Standart Sapma:

Veri setinin ne kadar yayılmış veya dağılmış olduğunu anlamaya yardımcı olur. 

Veri setinin dağılımını en doğru kullanışlı biçimde yansıtan dağılım ölçüsü standart sapmadır.

Varyansın karekökü alınarak hesaplanır. 

