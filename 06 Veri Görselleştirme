			06 Veri Görselleştirme


Verileri grafiksel formatta sunarak, kullanıcıların bu verileri daha hızlı ve etkili bir şekilde anlamalarını sağlar. 

Büyük veri kümelerini anlamlandırmak zor olabilir. Görselleştirmeler, verileri anlamlı ve erişilebilir hale getirir, bu da daha iyi kararlar almamıza yardımcı olur. 


	Veri Görselleştirmenin Önemi:

Verileri Keşfetmek: Verilerdeki trendleri, anormalleri, ilişkileri anlamak için kullanışlı bir yöntemdir. 

Hızlı Anlama: Karmaşık veri kümeleri hızlı bir şekilde yorumlanabilir. Örneğin, bir grafik, yüzlerce satırlık bir tabloya göre daha hızlı bir şekilde bilgi sunabilir. 


	Veri Görselleştirme Yöntemleri: 


Bar Chart (Çubuk Grafik): 

Çubuk grafiği, verileri yatay veya dikey çubuklarla temsil eder. Her çubuk, bir kategoriye karşılık gelir ve çubuğun uzunluğu, bu kategori değeriyle orantılıdır. 

Kategorik verilerin karşılaştırılması, sıralamaların gösterilmesi ve zaman serisi verilerinde kullanılır. 


Line Chart (Çizgi Grafik): 

Zaman serisi verilerinin ve trendleri görselleştirmek için kullanılan popüler bir veri görselleştirme aracıdır. 

Veriler noktalarla temsil edilir ve bu noktalar bir çizgiyle birleştirilir, böylece değişim ve eğilimler daha net bir şekilde ortaya konur. 


Pie Chart (Pasta Grafik):

Veri kümesindeki çeşitli bileşenlerin bir bütün içindeki oranlarını görselleştirmek için kullanılır. 

Verilerin hangi yüzdelik paylara sahip olduğunu göstermek için ideal bir araçtır ve genellikle yüzde değerlerinin kolayca anlaşılmasını sağlar. 

Kategori sayısı az olan ve gruplanabilen verileri görselleştirmek için kullanıma daha uygundur. 


Histogram:

Verilerin belirli aralıklara bölünmesini ve her aralıktaki veri sayısını(frekansı) gösteren grafiktir. 

Verilerin ne kadar sık tekrarlandığını veya veri aralıklarının nasıl dağıldığını anlamaya yardımcı olur. 


Funnel Chart (Huni Grafik):

Bir sürecin çeşitli aşamalarını ve her aşamadaki değerleri veya miktarları gösterir.

Grafik, genişten dara doğru bir şekil alır; böylece sürecin başlangıcındaki geniş veri miktarı veya sayısı, ilerledikçe daralarak azalan miktar veya değerler şeklinde görselleştirilir. 


HeatMap (Isı Haritası):

Genellikle iki boyutlu matris şeklinde düzenlenmiş verileri, renklerin değişimiyle temsil eder. 

Renkler, veri setindeki farklı değerlerin yoğunluklarını veya magnitütlerini(büyüklüklerini) gösterir. Isı haritası, veri içindeki kalıpları, ilişkileri ve trendleri daha hızlı bir şekilde anlamak için kullanılır. 


Pin/Dot Map (Nokta Harita):

Coğrafi verileri görselleştirmek için kullanılan bir tür haritadır. 

Harita üzerinde belirli yerleri veya noktaları vurgulamak amacıyla pinler(iğneler) kullanılır. Genellikle her pin, bir veri noktasını, bir olayın konumunu veya belirli bir özellik taşıyan yerleri temsil eder. 


	Grafik Yorumlama:

Ölçek Manipülasyonu: 

Ölçek manipülasyonu ile grafikler yanıltıcı hale gelebilir ve kullanıcılar yönlendirilebilir. 

Doğru olanı ölçeğin sıfırdan başlatılmasıdır.

Renklerin Dili:

Doğru renk seçimleri daha hızlı anlamamıza sebep olur.

Beynimiz genellikle koyu renkleri daha yoğun olarak kabul etme eğilimindedir. Bu sebeple tablolarda, koyu renklere daha büyük veri yoğunluğunun yerleştirilmesi daha uygun olacaktır.

Basitlik:

Bir veri setini görselleştirirken grafiğin, mutlaka basit olması gerekir.

Örneğin değişimleri göstermek istediğimizde Line Chart daha mantıklı olacaktır.