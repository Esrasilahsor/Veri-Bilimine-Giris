			01 Veri Bilimine Giriş


	Veri Bilimi Kavramı:

Veriyi toplama, işleme, analiz etme ve anlamlı bilgiler elde etme sürecidir.

Amacı, verilerdeki desenleri ve eğilimleri ortaya çıkarmak, bu bilgileri kullanarak öngörülerde bulunmak ve karar alma süreçlerini iyileştirmektir.


	Veri Bilimi Süreçleri:

Veri Toplama -> Veri Hazırlama -> Veri Analizi -> Veri Görselleştirme -> Model Oluşturma -> İzleme ve Bakım


	Veri Biliminin Önemi:

Özellikle son yıllarda veri miktarının ve çeşitliliğinin hızla artması verinin önemini artırmıştır. 

Veri, yeni dünyanın petrolüdür.

Yapay zeka algoritmaları veriye bağımlıdır.


	Veri Bilimi Uygulamaları: 

- Sağlık Sektörü: Kişisel verilerinin tutulması, e-nabız vs.

- Perakende Sektörü: Müşteri dsvranışlarını anlamak, stok takibi vs.

- Finans Sektörü: Risk analizi ve Dolandırıcılık tespiti, Yatırım kanalalarını otpimize etmek, Müşteri segmentasyonu ve Hedefleme, Kredi Risk Skoru, Bilanço Yönetimi vs.

- Ulaşım Sektörü: Araç paylaşım uygulamaları, Kargo ve Lojistik Şirketleri Rota optimizasyonu, Havayolu Şirketleri talep tahmini vs.

- Spor Sektörü: Oyuncuların performans verilerini analiz etmek, Maç yayını ve analitik içerik üretmek vs.


	Veri Bilimi Proje Akışı: 

Problem Tanımlama -> Veri Toplama -> Veri Hazırlama -> Veri Analizi -> Veri Görselleştirme -> Model Oluşturma -> İzleme ve Bakım


1- Problem Tanımlama:

Projeye başlamadan önce, hangi sorunun çözülmesi gerektiğini net bir şekilde tanımlanmalıdır.

İş hedefiyle uyumlu ve çözülmesi gereken spesifik bir problemi anlamayı içerir. 


2- Veri Toplama:

İhtiyaç duyulan veriler belirlenir ve bu verilerin hangi kaynaklardan elde edileceği tespit edilir. 

Veri Kaynakları; Dosyalar, Veritabanları, API'ler, Dış Veri Sağlayıcıları veya Şirket İçi Sistemler olabilir. 

Veriler çeşitili yöntemlerle toplanabilir. 


3- Veri Hazırlama ve Temizleme:

Toplanan veriler eksik, hatalı veya uyumsuz olabilir. 

Veri bilimciler, bu hataları düzeltir, eksik verileri tamamlar ve verileri standart hale getirir. 

Veri dönüştürme, normalizasyon ve özellik mühendisliği gibi işlemler içerir. 


4- Veri Analizi:

Verilerin genel özelliklerini ve dağılımlarını anlamak için keşifsel veri analizi yapılır. 

Veri bilgisi ve problem bilgisi birleştirilerek çeşitli sorgulamalar yapılır.

Müşteri memnuniyetini arttırmak için, anket ve şikayetler incelenir. 


5- Veri Görselleştirme:

Veriler ve analiz sonuçları, grafikler, tablolar ve diğer görsel araçlarla sunulur.

Bilginin anlaşılması ve paylaşılması görsel tekniklerle daha kolaydır. 

Örneğin bir pasta grafiği ile verinin dağılımı daha anlaşılabilir hale gelir. 


6- Veri Modelleme:

Veri bilimciler, analiz sonuçlarına dayanarak tahmin ve sınıflandırma modelleri geliştirir. 

Makine öğrenmesi, Derin öğrenme gibi algoritmaların uygulanmasını içerir.

Bir projede zamanımızın %90 veya %95'i bu adımdan önce harcanır. Kalan %5 ya da %10'luk kısım bu ve bundan sonraki adımı içermektedir. 


7- İzleme ve Bakım:

Uygulanan modellerin ve çözümlerin performansı sürekli olarak izlenir. 

Modelin zaman içinde nasıl çalıştığı değerlendirilir.

Veri veya iş koşullarındaki değişikliklere bağlı olarak modeller güncellenir veya iyileştirilir. 